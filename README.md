# DirKorp

## Osnovni podaci
Naziv: **Korpus direktivnih govornih činova hrvatskoga jezika** (**DirKorp**)

Sastavile: Petra Bago, Virna Karlić

Sadrži: 800 govornih činova

Metoda prikupljanja podataka: online-upitnik sa zadacima igranja uloga

Ispitanici: 100 studenata Filozofskog fakulteta u Zagrebu

Licencija: Creative Commons Imenovanje 4.0


Korpus direktivnih govornih činova hrvatskoga jezika (**DirKorp**) ručno je označen korpus na razini govornoga čina, a svaki govorni čin može sadržavati sljedeće slojeve informacija:

(1) identifikacijsku oznaku ispitanika;

(2) informaciju o tipu situacije u kojoj je ostvaren govorni čin;

(3) informaciju o tipu iskaza od kojega se sastoji govorni čin;

(4) informaciju o zastupljenosti direktivnoga performativnoga glagola u 1. licu u sklopu govornoga čina;

(5) informaciju o eksplicitnosti/implicitnosti ilokucijske snage govornoga čina;

(6); informaciju o eksplicitnosti/implicitnosti propozicijskoga sadržaja govornoga čina;

(7) informaciju o obraćanju na ti ili Vi;

(8) informaciju o zastupljenosti adhorativa u sklopu govornoga čina.

Informacije su prikazane kao atributi elementa govornoga čina.

## Za citiranje
Za citiranje korpusa molimo koristiti sljedeći izvor: Karlić, Virna; Bago, Petra. *(RAČUNALNA) PRAGMATIKA: Temeljni pojmovi i korpusnopragmatičke analize.* Zagreb : FF-press, (u tisku).
